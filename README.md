Questo progetto implementa un sommatore carry-select a 16 bit in VHDL. Il carry-select è un circuito addizionatore utilizzato nell'elettronica digitale per sommare due numeri binari. È progettato per ridurre il ritardo nel calcolo della somma di due numeri binari, specialmente quando i numeri sono abbastanza lunghi. 

In questo circuito, sono stati utilizzati tre sommatori ripple carry a 8 bit. Il primo sommatore calcola la somma dei bit meno significativi e produce sia la somma parziale che un carry-out. Gli altri due sommatori lavorano simultaneamente al primo e gestiscono i bit più significativi. Uno di essi assume un carry-in di valore 0, mentre l'altro assume un carry-in di valore 1. Di conseguenza, ogni coppia di bit più significativi viene sommata due volte, una volta considerando un carry-in di valore 0 e l'altra considerando un carry-in di valore 1. 

Per ciascuna di queste coppie, è stato utilizzato un multiplexer per determinare quale dei due risultati della somma è corretto, in base al valore del carry-out ottenuto dal sommatore precedente. Infine, un ultimo multiplexer è utilizzato per selezionare tra i due possibili carry di uscita dai sommatori dei bit più significativi e determinare quale di essi dovrebbe essere considerato come carry di uscita complessivo del sommatore a cascata. La selezione avviene in base al valore del carry-in ("C7") proveniente dal sommatore a 8 bit meno significativo.
